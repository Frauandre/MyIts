## Esercizi sui metodi ausiliari

### Es. 1: 
Scrivere un programma **Ripeti** che chiede all’utente di inserire una stringa e un numero intero positivo. 

Entrambe le cose dovranno essere passate a un metodo ausiliario che stamperà tante copie della stringa quante indicate nel numero inserito dall’utente. 

Se il numero inserito dall'utente è negativo il metodo ausiliario stamperà "ERRORE: numero negativo". 

Il nome del metodo ausiliario può essere scelto a piacere.

### Es. 2: 
Scrivere un programma "**TuttiUguali**" che chiede all'utente di inserire tre numeri e stampa "Tutti uguali!" se i tre numeri sono tutti uguali,altrimenti stampa "Almeno uno e' diverso".

Il controllo che i tre numeri siano uguali dovrà essere fatto da un metodo ausiliario, mentre il messaggio dovrà essere stampato dal metodo main.


### Es. 3: 
Scrivere un programma **MezziCasuali** che stampa un numero frazionario ottenuto come risultato della chiamata di un metodo ausiliario che al suo interno richiama il metodo di libreria Math.random(). 

Se il risultato di Math.random() e minore di 0.5 il metodo lo restituisce cosı com'e. 

Se invece il risultato di Math.random() e maggiore o uguale a 0.5 il metodo lo restituisce diminuito di 0.5. 

Il nome del metodo ausiliario può essere scelto a piacere.

### Es. 4: 
Scrivere un programma **Concatena** che chiede all'utente di inserire tre singole parole e le ristampa interponendovi un asterisco.

Per esempio, se l'utente inserisce "gatto", "cane" e "topo" il programma stamperà gatto*cane*topo.

Per concatenare le tre parole si utilizzi un metodo ausiliario che prende due stringhe e restituisce la stringa ottenuta concatenando la prima parola ricevuta, un asterisco e la seconda parola ricevuta.

